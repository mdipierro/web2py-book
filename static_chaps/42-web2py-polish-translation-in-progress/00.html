<p>Uważam, że możliwość łatwego budowania wysokiej jakości aplikacji ma decydujące znaczenie dla rozwoju wolnego i otwartego społeczeństwa. Ogranicza to największym graczom monopolizację przepływu informacji.</p><p>Dlatego w 2007 roku rozpocząłem projekt <code>web2py</code>, początkowo jako narzędzie nauczania, którego celem było ułatwienie tworzenia aplikacji internetowych, tak aby były szybsze i bardziej bezpieczne. Z czasem udało się zdobyć sympatię tysięcy doświadczonych użytkowników i setek programistów. Nasz wspólny wysiłek stworzył jeden z najbardziej funkcjonalnych otwartych frameworków internetowych do  komercyjnego tworzenia aplikacji internetowych.</p><p>W rezultacie w roku 2011 <code>web2py</code> zdobył nagrodę Bossie Award dla najlepszego otwartego oprogramowania programistycznego a w 2012 zdobył nagrodę „Technology of the Year” magazynu InfoWorld.</p><p>Jak dowiesz się na następnych stronach, <code>web2py</code> próbuje obniżyć barierę możliwości rozpoczęcia tworzenia aplikacji internetowych przez skoncentrowanie się na trzech celach:</p><ul><li><em>Łatwość obsługi</em>. Oznacza to skrócenie czasu nauki a także kosztów rozwoju i utrzymania aplikacji. Dzieje się to dlatego, że <code>web2py</code> jest pełnym frameworkiem bez zależności. Nie wymaga specjalnej instalacji i nie ma plików konfiguracyjnych. Wszystko działa od razu po skopiowaniu plików na swój komputer, w tym serwer internetowy, baza danych i interfejs IDE dający dostęp do wszystkich funkcjonalności aplikacji. API zawiera zaledwie 12 rdzennych obiektów, które są łatwe w użyciu i w zapamiętaniu. Framework może współpracować z większością serwerów internetowych, baz danych i ze wszystkimi bibliotekami Pythona.</li><li><em>Szybkość tworzenia</em>. Każda funkcja <code>web2py</code> ma swoje domyślne zachowanie (które może zostać zastąpione). Na przykład, jak tylko określi się swoje modele danych, to uzyskuje się dostęp do panelu administracyjnego opartego na bazie danych. Framework <code>web2py</code> automatycznie generuje również formularze dla danych i pozwala w łatwy sposób eksponować te dane w HTML, XML, JSON, RSS, itd. Framework <code>web2py</code> oferuje kilka widżetów wysokiego poziomu, takich jak wiki, czy siatki do szybkiego budowania kompleksowych aplikacji.</li><li><em>Bezpieczeństwo</em>. Abstrakcyjna warstwa dostępu do bazy danych (The <code>web2py</code> Database Abstraction Layer - DAL) zapobiega wstrzykiwaniu SQL. Język szablonowania zabezpiecza przed fałszerstwami Cross Site Scripting. Formularze generowane przez <code>web2py</code> zapewniają walidację danych i blokują ataki Cross Site Request Forgeries. Hasła są zawsze kodowane. Dane sesji są przechowywane na serwerze zabezpieczając przed atakami Cookie Tampering. Ciasteczka sesji posiadają identyfikator UUID w celu zabezpieczenia przed atakami Session Hijacking.</li></ul><p>Framework <code>web2py</code> jest zbudowany z perspektywy użytkownika i jest stale wewnętrznie optymalizowany, aby był szybszy i szczuplejszy, natomiast zawsze zachowywana jest <em>kompatybilność wsteczna</em>.</p><p>Framework <code>web2py</code> dostarcza swoim użytkownikom hojną wolność licencji otwartego oprogramowania LGPL. Jeśli z niej korzystasz, to mam nadzieję, że poczujesz się zobowiązany do działania <em>podaj dalej</em> przez swój wkład w rozwój projektu w jakiejś wybranej formie.</p>